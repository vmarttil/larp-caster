# Viikkoraportti 2 (14.9.2019)

Toisen viikon aikana olen asentanut tarvittavat ohjelmat uudelleen uudelleen Windows-ympäristössä, määrittänyt niiden asetukset ja varmistanut, että repositorion päivitys toimii jälleen oikein. Tämä yhdessä uuden kannettavan tietokoneen hankkimisen vaatiman selvitystyön kanssa söi huomattavan osan viikon aikana käytettävästä ajasta, joten etenkin projektin dokumentaatio on jäljessä aikataulusta, minkä asiantilan pyrin korvaamaan ensi viikon aikana.

Tämän lisäksi olen aloittanut ohjelman rungon ja käyttöliittymän ohjelmoinnin ja hahmotellut samalla työkalun luokkarakenteen ja tietojen tallentamiseen käytettävät tietorakenteet, jotka tulen dokumentoimaan toteutusdokumenttiin tulevan viikonlopun aikana. Toiminnallisuudesta valmiiksi on ehtinyt vasta yhteensopivuustietojen lataaminen XML-tiedostosta ohjelman käyttämiin tietorakenteisiin. Olen myös jatkanut eri algoritmeja kuvailevien lähteiden keräämistä, mutta niiden tarkempi lukeminen ja lähdeluettelon kirjoittaminen jää edelleen seuraavaan viikkoon.

Viikon aikana olen palauttanut kesän jälkeen mieleen paljon käyttöliittymän ja perustoimintojen ohjelmoinnin, ohjelman luokkarakenteen suunnittelun ja tietorakenteiden perusasioita ja opetellut uutena asiana XML-tiedoston tulkitsemista SAX-parserin avulla. 

Koska en ole viikon aikana kerennyt vielä perehtymään itse algoritmeja käsitteleviin lähteisiin, on edelleen hieman epäselvää kuinka moni algoritmeista on sellainen, jonka toteuttaminen on mahdollista tämän kurssin aikataulun ja oman osaamisen puitteissa; tähän tulen todennäköisesti kysymään neuvoa ensi viikon algoritmityöpajassa, kunhan työkalun perusrunko on paikallaan ja edistyneempien algoritmien toteutus on ajankohtaista.

Seuraavaksi aion kirjoittaa ohjelman rungon ja perustoiminnot valmiiksi ja toteuttaa niiden toimintaa testaavat testit, jonka jälkeen aloitan itse algoritmien koodaamisen helpoimmasta eli vakaiden avioliittojen ongelman ratkaisemisesta Galen-Shapleyn algoritmin avulla.

2. viikon aikana työhön käytetty aika: 10 h
