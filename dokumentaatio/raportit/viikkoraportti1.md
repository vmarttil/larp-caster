# Viikkoraportti 1 (7.9.2019)

Ensimmäisen viikon aikana olen luonut projektia varten GitHub-repositorion, kloonannut sen paikalliseksi ja varmistanut, että repositorion päivitys toimii oikein. Valitettavasti viikon päätteeksi viisi vuotta palvellut MacBook Pro -kannettavani näyttö, näytönohjain tai jokin muu logiikkalevyn osa sanoi sopimuksen irti, mikä tarkoittaa sitä, että joudun tekemään saman uudelleen joko pöytäkoneelle (Windows 7) tai mahdolliselle uudelle läppärille, jos saan sellaisen hankittua riittävän ajoissa. Valitettavasti tämä tulee vaikeuttamaan tämän projektin toteuttamista huomattavasti, koska OSX-ympäristöön ja siihen rakentamaani ohjelmointiympäristöön tottuneena ympäristön muutos tulee tuottamaan lisätyötä.

Lisäksi olen kirjoittanut harjoitustyönä ohjelmoitavasta ohjelmasta määrittelydokumentin, joka tulee vielä täydentymään ja tarkentumaan työn edetessä. Tarkoituksena oli myös aloittaa itse ohjelman ja sen käyttöliittymän rungon koodaaminen, mutta edellä mainitusta laiteongelmasta johtuen tämä jää valitettavasti seuraavalle viikolle. Aloitin myös eri algoritmeja kuvailevien lähteiden keräämisen, mutta niiden tarkempi lukeminen ja lähdeluettelon kirjoittaminen jää seuraavaan viikkoon.

Viikon aikana opin paitsi useamman eri tavan hahmottaa käsiteltävänä oleva ongelma käsitteellisellä ja matemaattisella tasolla ja selvitin minkälaisia algoritmeja ja ratkaisuja ongelmaa varten on aiemmin kehitetty. 

Hieman epäselväksi on vielä jäänyt se, kuinka moni kirjallisuudesta kuvattu algoritmi on sellainen, jonka toteuttaminen on tämän kurssin aikataulun ja oman osaamisen puitteissa ylipäänsä mahdollista, joko alusta asti tai käyttäen hyväksi mahdollisia valmiita Java-kirjastoja.

Seuraavaksi aion koodata ohjelman rungon ja käyttöliittymän sekä aineiston tallentamiseen tarvittavat tietorakenteet ja logiikan. Sen jälkeen aloitan itse algoritmien koodaamisen helpoimmasta eli vakaiden avioliittojen ongelman ratkaisemisesta Galen-Shapleyn algoritmin avulla.

Viikon 1. aikana työhön käytetty aika: 12 h
