# Viikkoraportti 4 (28.9.2019)

Neljännen viikon aikana olen muokannut ja selkiyttänyt ohjelman perustoiminnsta vastaavia luokkia ja täydentänyt JavaDoc-dokumentaation uusien luokkien osalta. Olen myös hionut, testannut ja korjannut ensimmäisiä algoritmeja, eli Galen-Shapleyn algoritmin kahta versiota, joista ensimmäisessä hahmot toimivat "kosivana" osapuolena ja toisessa pelaaja ja manuaalisesti testannut algoritmien toimintaa sekä synteettisellä testiaineistolla että todellisella käyttöaineistolla. Lisäksi olen kirjoittanut joukon testejä sekä ohjelman perustoimintalogiikan että algoritmien testaamiseksi ja varmistanut, että ohjelman eri osat toimivat kuten pitää. 

Olen myös tarkistanut ohjelman checkstylen avulla ja korjannut sen löytämät virheet (checkstyle raportoi jostakin syystä muutaman virheen joiden ei pitäisi olla virheitä). Lisäksi olen piirtänyt ohjelman tämänhetkisestä versiosta luokkakaavion ja sen toimintalogiikkaa kuvaavan kaavion ja kirjoittanut niiden ympärille toteutusdokumentin ensimmäisen version.

Olen jatkanut perehtymistä unkarilaiseen algoritmiin ja suunnitellut sen toteutusta ja päättänyt toteuttaa ohjelmaan vertailun vuoksi myös raakaan laskentaan, peruuttavaan etsintään ja branch-and-bound-optimointiin perustuvan algoritmin nähdäkseni minkä kkokoisilla syötteillä sen käyttö on vielä järkevää. 

Seuraavaksi aion toteuttaa edellä mainitut unkarilaisen algoritmin ja peruuttavan etsinnän algoritmin, jotta on mahdollista vertailla eri algoritmien tuloksia ja tehokkuutta. Testikattavuutta pidetään yllä kirjoittamalla uusille algoritmeille testejä sitä mukaa kuin ne valmistuvat. Lisäksi aion täydentää ohjelman toteutusdokumenttia kattavammaksi ja aloittaa käyttöohjeen kirjoittamisen.

4. viikon aikana työhön käytetty aika: 14 h
