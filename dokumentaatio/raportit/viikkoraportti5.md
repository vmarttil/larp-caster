# Viikkoraportti 5 (4.10.2019)

Viidennen viikon aikana olen hionut päivittänyt ja täydentänyt ohjelman perustoiminnsta vastaavia luokkia ja täydentänyt JavaDoc-dokumentaatiota uusien luokkien osalta (loput uudet luokat dokumentoidaan tulevalla viikolla). Sen lisäksi olen kirjoittanut toisen työkalun kolmesta suunnitellusta algoritmista eli raakaan laskentatehoon ja syötekohtaiseen optimointiin perustuvan peruuttavaa hakua käyttävän algoritmin, tehnyt siihen ensimmäiset optimoinnit, kirjoittanut automaattiset yksikkötestit sen toiminnan varmistamiseksi ja testannut sitä runsaasti eri syötteillä tulevia optimointeja varten. Olen myös kirjoittanut testausdokumentin ensimmäisen version ja analysoinut siihen joitakin ensimmäisten testien antamia tuloksia. Tämän ohella olen jatkanut perehtymistä unkarilaiseen algoritmiin ja suunnitellut sen toteutusta.

Seuraavaksi aion toteuttaa edellä mainitut unkarilaisen algoritmin ja optimoida peruuttavaan hakuun perustuvaa algoritmia lisää, jotta on mahdollista vertailla kaikkien kolmen eri algoritmin tuloksia ja tehokkuutta. Testikattavuutta pidetään yllä kirjoittamalla uusille algoritmeille testejä sitä mukaa kuin ne valmistuvat. Lisäksi aion täydentää ohjelman toteutusdokumenttia kattavammaksi ja aloittaa käyttöohjeen kirjoittamisen.

5. viikon aikana työhön käytetty aika: 16 h
